---
layout: post
title:  "Serverless App ง่ายๆบน AWS Lambda"
subtitle: "มารู้จักการ Serverless App / AWS Lambda + Mini Workshop"
date:   2017-01-16 02:15:41 +0700
categories: aws nodejs
image: /assets/images/thumbnail/js101.png
---

ในยุคปัจจุบันนั้นการ การดีพลอยเว็บก็ใช้วิธีการรันไว้บน server ทั่วไป ซึ่งจำเป็นต้องรันไว้ตลอดเวลาเพื่อให้สามารถเข้าถึงได้ตลอดเวลานั่นเอง เมื่อต้องรันไว้ตลอดเวลา ก็ต้องมี server รันค้างไว้ ถึงแม้จะไม่มีคนเข้าใช้งานก็ตาม แต่ก็ยังใช้ทรัพยากรนั่นไปเรื่อยๆอยู่ดี

แต่วันนี้เรามีแนวทางการทำเว็บใหม่มานำเสนอ นั่นก็คือ

## Serverless Application

ชื่อก็บอกอยู่แล้วนะ Serverless ก็คือ ไม่จำเป็นต้องมี server รันอยู่ตลอดเวลา โดยแอพที่เรารันนั้นจะรันเฉพาะเมื่อมี event ในการเรียกใช้งานเข้ามาเท่านั้น เช่น มีการเรียก HTTP Request เข้ามา หรือ มีค่าอัพเดตทาง DB แล้ว trigger เข้ามารันใช้งานแอพ ซึ่งแน่นอนว่าวิธีการเขียน การออกแบบ และการดีพลอยแอพ ก็จะแตกต่างออกไปจากเดิมค่อนข้างมากเลยทีเดียว ซึ่งทาง AWS ก็มี tools ตัวนึงที่จะมาใช้ให้เราสามารถสร้าง serverless application ได้ง่ายๆ บน aws เอง โดยมีชื่อว่า

## AWS Lambda

AWS Lambda เป็น Service ที่ไว้ใช้สำหรับสร้างและรัน Serverless Application ครับ ซึ่งจริงๆแล้วตัว Lambda เองเป็นแค่เครื่องมือกลางตัวนึง เพราะในการรัน serverless จริงๆนั่น aws จะใช้เครื่องมืออื่นๆอีกหลายๆอย่างมาประกอบกัน โดยมี Lambda เป็นตัวกลางในการจัดการนั่นเอง มาดูกันก่อนว่าจริงๆแล้ว มันประกอบไปด้วยอะไรบ้าง

